# Prinsipper for brukeropplevelse

## Ingress

NAV sin visjon er "Vi gir mennesker muligheter". Visjonen skal skape stolthet og forpliktelse internt, samt fortelle brukere, samarbeidspartnere og resten av samfunnet hva vi ønsker å oppnå. Videre sier formålsparagrafen i NAV-loven at: "Arbeids- og velferdsforvaltningen skal møte det enkelte mennesket med respekt, bidra til sosial og økonomisk trygghet og fremme overgang til arbeid og aktiv virksomhet."

HERE IS MY NEWEST EDIT

Vi har utarbeidet 9 prinsipper som bygger videre på visjonen og formålet. De første 4 prinsippene beskriver den gode brukeropplevelsen vi ønsker å skape, mens de andre 5 beskriver hvordan vi skal komme dit. Disse prinsippene skal styrke en felles forståelse av vår visjon og formål, og fungere som en guide i arbeidet vårt.

## Prinsipper for brukeropplevelse

### 1. Jeg får tillit og muligheter
Alle skal oppleve sosial, psykologisk og økonomisk trygghet, tilbys muligheter og framdrift.

Som innbygger skal du være trygg på relasjonen du har med oss. Du skal slippe å tvile på hva du skal gjøre og hva du har rett på.

Som arbeidsgiver, samarbeidspartner eller annen bruker skal du oppleve tillit til NAV og samspillet med NAV.

### 2. Jeg blir møtt på min situasjon og mine behov
Du skal oppleve at NAV sine tjenester møter deg og dine behov. Du kan få relevant help og gå videre.

Vi skal senke terskel for å bruke tjenestene slik at de i seg selv ikke blir hindre på veien. Slik blir en krevende situasjon bedre.

### 3. NAV er støttespillere for meg
Gjennom et sikkerhetsnett av veiledning, støtte og hjelp bistår vi brukerne å komme videre i livet. Brukerne skal oppleve empati, økt kunnskap, selvtillit og håp.

Vi viser hele bredden av hva vi tilbyr samtidig som vi prioriterer for deg. Vi gjør den vanskelige jobben slik at det blir enklere for brukerne.

### 4. Jeg blir inkludert
Alle skal inkluderes i fellesskapet. Alle skal oppleve å bli sett, ivaretatt og ha muligheter.

Alle som har rett til NAV sine tjenester, må faktisk kunne bruke de. Gjennom dette vil vi skape engasjement og fellesskap, samt hindre utstøting.

## Prinsipper for hvordan vi leverer opplevelsen

### 1. Vi tar utgangspunkt i brukerbehov
Ved å jobbe innsiktsbasert kan vi bedre forstå hva brukeren trenger og hvordan møtet med NAV er. Vi forstår bedre hva som er viktig for brukeren og hvordan vi best kan bidra til å gi en god vei videre.

Ved å løse de faktiske behovene, sørge for bedre brukeropplevelser og mer selvhjulpenhet vil vi lette trykket på NAV sine tjenester, og levere et mer effektivt velferdssystem.

### 2. Vi leverer tverrfaglig
Når vi leverer tverrfaglig, drar vi på bredere kunnskap om NAV, lovverk, og befolkningen. Dette kan redusere risiko for NAV og være tidsbesparende.

Tverrfaglige team sørger for bedre kompetansedeling og mer forståelse i produktutviklingen for samspillet mellom fag og teknologi, som dermed gir bedre og mer funksjonelle løsninger.

### 3. Vi lærer raskere gjennom korte tilbakemeldingssløyfer
Vi lærer for å bli bedre og smartere. Ved å lære kan vi lager mer komplette tjenester og gi mer verdi til brukerne. Vi opplever mestring når vi lærer og deler - det er verdifullt i seg selv.

Gjennom læring har vi mulighet for teste nye hypoteser og videreutvikle oss.

### 4. Vi skaper helhetlige tjenester
Helhet gjør tjenestene våre mer verdifulle og lettere å videreutvikle.

En befolkning som er mindre forvirret av NAV sitt tilbud vil koste mindre, og være mer fornøyde. Da kan vi også redusere utilsiktet svindel, antall klager med mer.

Mer effektive, samkjørte og oversiktlige systemer for de ansatte vil spare tid og sørge for korrekt saksbehandlig og mer hensiktsmessig oppfølging.

### 5. Vi er åpne og ansvarlige
Gjennom åpenhet, respekt og engasjement ivaretar vi organisasjonen, samfunnet og folks behov. Vi har en felles standard for etikk og bærekraft som gir god velferd til dagens og fremtidige generasjoner.

Gjennom ansvarlighet, åpenhet og transparens inngir vi tillit og troverdighet. Vi tar ansvar for å levere i samsvar med samfunnets lover og regler.